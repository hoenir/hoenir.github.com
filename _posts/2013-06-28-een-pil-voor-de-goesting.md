---
layout: post
title: "Een pil voor de goesting en eentje tegen de goesting"
description: ""
category: [blog, moerstaal]
tags: [wetenschapsjournalistiek, farma]
image:
  feature: "morning-after-pill.jpg"
---

Lybrido, de nieuwe pil die vrouwen <a href="http://www.nrc.nl/longreads/2013/05/25/vrouw-en-geen-zin-meer-in-seks-met-je-partner-deze-pil-kan-helpen/">meer zin in seks</a> moet doen krijgen, bevat — verrassing!— voornamelijk het mannelijk hormoon testosteron, zo blijkt uit de <a href="http://www.lybrido.nl/publicaties">wetenschappelijke studies</a> die het middel moeten ondersteunen. Niet zo moeilijk als je weet dat testosteron lijkt samen te gaan met <a href="http://www.pnas.org/content/106/36/15268.short">verhoogd risico nemen</a> en <a href="http://www.mitpressjournals.org/doi/abs/10.1162/jocn.2009.21389">verlaagde impulscontrole</a>. Vandaar ook dat het voor meer agressie zorgt wanneer er provocatie in het spel is. Reden genoeg om vraagtekens te plaatsen bij het nieuws dat het een <a href="http://www.nieuwsblad.be/article/detail.aspx?articleid=DMF20130524_00596260">ultiem lustmiddel</a> zou zijn, dat vrouwen omtovert in hitsige konijnen. <em>Help, een beest in bed (en daarbuiten)!</em> Als er meer dan alleen seksuele spanningen zijn, zal je je relatie er waarschijnlijk niet mee redden. (<a href="http://www.ncbi.nlm.nih.gov/pubmed/19138366">studie</a>)


Van <span style="line-height: 1.538em;">pillen voor de lust naar pillen tegen de lust, de lust naar alcohol. De Standaard </span><a style="line-height: 1.538em;" href="http://www.standaard.be/cnt/DMF20130526_032">bericht</a><span style="line-height: 1.538em;"> over een nieuwe pil, Selincro, die alcoholverslaafden moet helpen over te gaan naar een gecontroleerde vorm van drinken. Dr. Peuskens, psychiater gespecialiseerd in verslavingsproblematiek, is sceptisch over de slaag</span><span style="line-height: 1.538em;">kansen van de ‘minder-drinken’ aanpak. Al te vaak g</span><span style="line-height: 1.538em;">lijden ‘gecontroleerde’ drinkers terug naar af. Voor zware probleemdrinkers is de nuloptie, geen druppel meer aanraken, nog steeds de beste methode. Maar die is niet altijd haalbaar in de praktijk. Voor wie echt niet kan of wil stoppen, kan matig drinken een vorm van schadebeperking zijn, om het werkverzuim te doen minderen, of de gezondheidseffecten en de incidenten thuis. De nieuwe pil zou het gemakkelijker maken de rem op je drankgebruik te houden. De manier waarop het dat doet is door de ‘slotjes’ op zenuwcellen te blokkeren, die normaal voorzien zijn voor de opioïde ‘sleutelstoffen’. Opioïden worden in de hersenen aangemaakt als je een geestrijk drankje binnengiet, en leiden er vermoedelijk toe dat hersengebieden die voor het aangename, dronken gevoel zorgen, geactiveerd zullen worden. De pil zorgt er dus voor dat de opioïden minder kans krijgen om de aangename alcoholroes te veroorzaken. De smaak van je pintje blijft, maar de verslavende effecten worden gemilderd. (</span><a style="line-height: 1.538em;" href="http://archpsyc.jamanetwork.com/article.aspx?articleid=205228">studie</a><span style="line-height: 1.538em;">)</span>
